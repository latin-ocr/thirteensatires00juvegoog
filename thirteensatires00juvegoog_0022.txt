ΙΙΙ

15 5 cuius res legi non sufficit, et sedeant hic
lenonum pueri quocumque e fornice nati,
hic plaudat nitidi praeconis filius inter
pinnirapi cultos iuvenes iuvenesque lanistae;
sic libitum vane, qui nos distinxit, Othoni?

160 quis gener hic placuit censu minor atque puellae
sarcinulis impart quis pauper scribitur heres?
quando in consilio est aedilibusl agmine facto
debuerant olim tenues migrasse Quirites
haut facile emergunt, quorum virtutibus opstat

65 res angusta domi, sed Romae'durior illis
conatus, magno hospitium miserabile, magno ·
servorum ventres et frugi cenula magno.
fictilibus cenare pudet, quod turpe negabis
translatus subito ad Marsos mensamque Sabellam

70 contentusque illie veneto duroque cucullo.
pars magna Italiae est, si verum admittimus, in qua
nemo togam sumit nisi mortuus ipsa diemm
festorum herboso colitur si quando theatro
maiestas tandemque redit ad pulpita notum

75 exodium, cum personae pallentis hiatum
in gremio matris formidat rusticus infans,
aequales habitus illic similesque videbis ,
orchestram et populum, clari velamen honoris
sufficiunt tunicae summis aedilibus albae.

80 hic ultra vires habitus nitor, hic aliquid plus
quam satis est interdum aliena sumitur arca
commune id vitium est, hie vivimus ambitiosa
paupertate omnes. quid te morort omnia Romae
cum pretio. quid das, ut Cossum aliquando salutes,

85 ut te respiciat clauso Veiento labellot
ille metit barbam, crinem hic deponit amati,
plena domus libis venalibus. accipe et istud
fermentum tibi habe: praestare tributa clientes

 

