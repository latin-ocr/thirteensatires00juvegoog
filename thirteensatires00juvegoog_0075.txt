64 ,X1151 , Ι

bracchia Vulcanus Liparaea nigra taberna· '
prandebat sibi quisque deus, nec turba deorum
talis ut est hodie, contentaque sidera paucis
numinibus miserum urguebant Atlanta minori
pondere. nondum aliquis sortitus triste profundi
imperium aut Sicula torvus cum coniuge Pluton,
nec rota neo Furiae nec saxum aut vulturis atri
poena, sed infernis hilares sine regibus umbrae.
inprobitas illo fuit admirabilis esve,

credebant quo grande nefas et morte piandum,
si iuvenis vetulo non assurrexerat et si

barbato cuicumque puer, licet ipse videret

plura domi fraga et maiores glandis acervos
tam¹ venerabile erat praecedere quattuor annis,
primaque par adeo sacrae lanugo senectae.

nunc, si depositum non infitietur amicus,

si reddat veterem cum tota aerugine follem,
prodigiosa fides et Tuscis digna libellis,

quaeque coronata lustrari debeat agna
egregium sanctumque virum si cerno, bimembri
hoc monstrum puero vel miranti sub aratro
piscibus inventis et fetae conpare mulae,
sollicitus, tamquam lapides effuderit imber
examenque apium longa consederit uva

culmine delubri, tamquam in mare fluxerit amnis
gurgitibus miris et lactis vertice torrens.

Intercepta decem quereris sestertia fraude
sacrilegat quid si bis centum perdidit alter
hoc aroana modo, maiorem tertius illa
summam, quam patulae vix ceperat angulus arcae?
tam facile et pronum est superos contemnere testeo,
si mortalis idemn nemo sciat. aspice, quanta
voce neget, quae sit ficti constantia vultus.
per Solis radios Tarpeiaque fulmina iurat

 

