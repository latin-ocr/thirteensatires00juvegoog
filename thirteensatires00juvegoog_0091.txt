Quis nescit, Volusi Bithynice, qualia demens
Aegyptus portenta colat? crocodilon adorat

pars haec, illa pavet saturam serpentibus ibin.
effigies sacri nitet aurea cercopitheci,

dimidio magicae resonant ubi Memnone chordae 5
atque vetus Thebe centum iacet obruta portis. ,

illic aeluros, hic piscem fluminis, illic

oppida tota canem venerantur, nemo Dianam.
porrum et cepe nefas violare et frangere morsu:

o sanctas gentes quibus haec nascuntur in hortis
numina} lanatis animalibus abstinet omnis

mensa, nefas illic fetum iugulare capellae:

carnibus humanis vesci licet. attonito cum

tale super cenam facinus narraret Ulixes

Alcinoo, bilem aut risum fortasse quibusdam
moverat, 111 mendax aretalogus ‘in mare nemo
hunc abicit saeva dignum veraque Charybdi,
fingentem inmanis Laestrygonas atque Cyclopasl
nam citius Scyllam vel concurrentia saxa

Cyaneis, plenos 11 tempestatibus utres

crediderim, aut tenui percussum verbere Circes
etcum remigibus grunnisse Elpenora porcis.

tarn vacui capitis populum Phaeaca putavitl’

sic aliquis merito nondum ebrius et minimum qui
de Corcyraea temetum duxerat uma; 25
solus enim haec Ithacus nullo sub teste canebat.

nos miranda quidem, set nuper consule Iunco

gesta super calidae referemus moenia Copti,

nos volgi scelus ct cunctis graviora cothurnis; ,
nam scelus, a Pyrra quamquam omnia syrmata volvas, 3⁰
nullus aput tragicos populus facit. accipe nostro
dira quod exemplum feritas produxerit aevo.

 

