34 VIII

praecedant ipsas illi te consule virgas· “ ⁴

prima mihi debes animi bona sanctus baberi

iustitiaeque tenax factis dictisque mereris,

adgnosco procerem; salve, Gaetulice, seu tu

Silanus, quocumque alio de sanguine3rarus

civis et egregius patriae contingis ovanti; ’

exclamare libet, populus quod clamat Osiri

invente. quis enim generosum dixerit hunc, qui

indignus genere et praeclaro nomine tantum

insignis? nanum cuiusdam Atlanta vocamus,

Aethiopem Cycnum, parvam extortamque puellam

Europen, canibus pigris scabicque vetusta

levibus et siccae lambentibus ora lucernae

’ nomen erit pardus tigris leo, si quid adhuc est

quod fremat in terris violentius. ergo cavebis

et metusque tu sic Creticus aut Camerinus.
His ego quemmonuil tecum est mihi sermo Rubelli

Blande. tumes alto Drusorum stemmate, tamquam

feceris ipse aliquid, propter quod nobilis esses,

ut te conciperet quae sanguine fulget Iuli,

non quae ventoso conducta sub aggere texit.

‘vos humiles,’ inquis, ‘vulgi pars ultima nostri,

quorum nemo queat patriam monstrare parentis:

ast ego Cecropides’ vivas et originis huius

gaudia longa feras! tamen ima plebe Quiritem

facundum invenies; solet hic defendere causas

nobilis indocti ; veniet de plebe togata,

qui iuris nodos et legum aenigmata solvat.

hic petit Euphraten iuvenis domitique Batavi

custodes aquilas armis industrius: at tu

nil nisi Cecropides truncoque simillimus Hermae

nullo quippe alio vincis discrimine, quam quod

illi marmoreum caput est, tua vivit imago.

dic mihi, Teucrorum proles, animalia muta

 

