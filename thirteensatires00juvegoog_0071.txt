, 60 XII

Parthenio factas, urnae cratera capacem ,
et dignum sitiente Pholo vel coniuge Fusci, 4· ²2
adde et bascaudas et mille escaria, multum

caelati, biberat quo callidus emptor Olynthi.

sed quis nunc alius, qua mundi parte quis audet

argento praeferre caput rebusque salutern?

[non propter vitam faciunt patrimonia quidam,

sed vitio caeci propter patrimonia vivunt]

iactatur rerum utilium pars maxima, sed nec -

damna levant. tunc adversis urguentibus illuc

reccidit ut malum ferro summitteret, ac se

explicat angustum: discriminis ultima, quando «55
praesidia adferimus navem factura minorem.

i nunc et ventis animam committe, dolato

confisus ligno, digitis a morte remotus

quattuor aut septem, si sit latissima taeda3

mox curn reticulis et pane et ventre lagonae 60
aspice sumendas in tempestate secures.

sed postquam iacuit planum mare, tempora postquam
prospera vectoris fatumque valentius euro

et pelago, postquam Parcae meliora benigna

pensa manu ducunt hilares et staminis albi

lanificae, modica nec multum fortior aura

ventus adest, inopi miserabilis arte cucurrit

vestibus extentis et, quod superaverat unum,

velo prora suo iarn deficientibus austris,

spes vitae oum sole redit tunc gratus Iulo , 70
atque novercali sedes praelata Lavinio

conspicitur sublimis apex, cui candida nomen

scrofa dedit, laetis Phrygibus mirabile sumen,

et numquam yisis triginta clara mamillis.

tandem intrat positas inclusa per aequora moles 7 5
Tyrrhenamque pharon porrectaque brachia rursum,

quae pelago occurrunt medio longeque relinquunt

 

