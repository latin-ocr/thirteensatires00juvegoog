62 ' XII

Pacuvium, quin illud ebur ducatur ad aras

et cadat ante Lares Gallittae victima, sola

tantis digna deis et captatoribus horum

alter enim, si concedas mactare, vovebit 11
de grege servorum magna et pulcherrima quaeque
corpora, vel pueris et frontibus ancillarum
imponet vittas, et si qua est nubilis illi

Iphigenia domi, dabit hanc altaribus, etsi

non sperat tragicae furtiva piacula cervae.

laudo meum civem, nec comparo testamento

mille rates3 nam si Libitinam evaserit aeger,

 

delebit tabulas, inclusus carcere nassae,

post meritum sane mirandum, atque omnia soli

forsan Pacuvio breviter dabit, ille superbus

incedet victis rivalibus. ergo vides quam

grande operae pretium faciat iugulata Mycenis.

vivat Pacuvius, quaeso, vel Nestora totum,

possideat, quantum rapuit Nero, montibus aurum
exaequet, nec amet quemquam, nec ametur ab ullol 13

¹ LIBER QUINTUS.

¹ XIII

Exemplo quodcumque malo committitur, ipsi
displicet auctori prima est haec ultio, quod se
iudice nemo nocens absolvitur, improba quamvis
gratia fallaci praetoris vicerit urna

quid· sentire putas omnes, Calvino, recenti

de scelere et fidei violatae crimine? sed nec
tam tenuis census tibi contigit, ut mediocris
iacturae te mergat omre, nec rara videmus

quae pateris3 casus multis hic cognitus aciem
tritus et emedio fortunae ductus acervo.

 

