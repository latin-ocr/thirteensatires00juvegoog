XIII

ponamus nimios gemitus. flagrantior aequo
non debet dolor esse viri, nec vulnere maior.
tu quamvis levium minimam exiguamque malorum
particulam vix ferre potes, spumantibus ardens
:5 visceribus, sacrum tibi quod non reddat amicus

depositum. stupet haec, qui iam post terga reliquit
sexaginta annos, Fonteio consule natus.
an nihil in melius tot rerum proficit usust
magna quidem, sacris quae dat praecepta libellis
ιο victrix fortunae sapientia; ducimus autem
hos quoque felices, qui ferre incommoda vitae
nec iactare iugum vita didicere magistra
quae tam festa dies, ut cesset proderefurem
perfidiam fraudes atque omni ex crimine lucrum
25 quaesitum et partos gladio vel puxide nummos?
rari quippe boni, numero vix sunt totidem quot
Thebarum portae vel divitis ostia Nili.
nona aetas agitur peioraque saecula ferri
temporibus, quorum sceleri non invenit ipsa
go nomen et a nullo posuit natura metallo;
nos hominum divumque fidem clamore oiemus,
quanto Faesidium laudat vocalis agentem
sportula. dic, senior bulla dignissime, nescis,
quas habeat veneres aliena pecunial nescia,
; 5 quem tua simplicitas risum vulgo moveat, cum
exigis a quoquam ne peieret et putet ullis
esse aliquod numen templis araeque rubenti?
quondam hoc indigenae vivebant more, priusquam
sumeret agrestem posito diademate falcem
’.0 Satumus fugiens, tunc, cum virguncula Iuno
et privatus adhuc Idaeis Iuppiter antris,
nulla super nubes convivia caelicolarum,
nec puer Iliacus, formosa nec Herculis uxor
ad cyathos et iam siccato nectare tergens

 

