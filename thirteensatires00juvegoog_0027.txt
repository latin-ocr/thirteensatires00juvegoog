Ecce iterum Crispinus, et est mihi saepe vocandus
ad partes, monstrum nulla virtute redemptum
avitiis, aegrae solaque libidine fortes

deliciae: viduas tantum spernatur adulter.

quid refert igitur, quantis iumenta fatiget
porticibus, quanta nemorum vectetur in umbra,
iugera quot vicina foro, quas emerit aedes
[nemo malus felix, minime corruptor et idem]
incestus, cum quo nuper vittata iacebat
sanguine adhuc vivo terram subitura sacerdos?
sed nunc de factis levioribus-et tamen alter -
si fecisset idem, caderet sub iudice morum,
narn qued turpe bonis, Titio Seioque, decebat
Crispinum-quid agas, cum dira et foedior omni
crimine persona est? mullum sex milibus emit,
aequantem sane paribus sestertia libris,

ut perhibent qui de magnis maiora lequuntur.
consilium laudo artificis, si munere tanto
praecipuam in tabulis ceram senis abstulit orbi3
cst ratio ulterior, magnae si misit amicae,

quae vehitur cluso latis specularibus antro.

nil tale exspectes emit sibi. multa videmus,
quoe miser et frugi non fecit Apicius. hoc tu,
succinctus patria quondam, Crispine, papyro,
hoc pretio squamam? potuit fortasse minoris
piscator quam piscis emi3 provincia tanti

vendit agree, sed maiores Apulia vendit.

quales tunc epulas ipsum gluttisse putamus
induperatorem, cum tot sestertia partem
exiguam et modicae pumptam dc ‘margine cenae
purpureus magni ructarit· scurra Palati,

iam princeps equitum, magna qui voce solebat

 

